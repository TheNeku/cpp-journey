# Lezione 00 - Introduzione

Se sei qui è perché hai scelto di dedicarti allo studio del C++.
Prima di cominciare a smanettare sul codice voglio spiegarvi alcune cose.

Il C++ è un linguaggio di programmazione di basso livello rispetto a molti linguaggi moderni, perché offre un controllo diretto sulla memoria e sull’hardware. Nei linguaggi di alto livello, come Python o JavaScript, la gestione delle risorse è astratta e semplificata, mentre nei linguaggi di basso livello il programmatore ha il pieno controllo, ottenendo così massime prestazioni e ottimizzazione.

Derivato dal C, di cui mantiene la velocità e la vicinanza alla macchina, il C++ ha introdotto funzionalità avanzate come la programmazione orientata agli oggetti e la programmazione generica. È ampiamente usato in settori che richiedono efficienza e stabilità, come lo sviluppo di motori di gioco, sistemi operativi, software per il calcolo scientifico, database (come MySQL), applicazioni grafiche e sistemi embedded.

Non è la scelta più adatta per lo sviluppo web frontend o backend tradizionale, dove esistono linguaggi e framework più specifici e produttivi. Il C++ eccelle invece quando servono prestazioni elevate, controllo totale delle risorse e portabilità su più piattaforme.

Scegliere il C++ significa imparare un linguaggio che offre potenza, flessibilità e una base solida per comprendere a fondo come funziona il software “sotto il cofano”. La sua padronanza apre le porte a progetti complessi e performanti, fornendo competenze trasferibili anche in altri linguaggi e tecnologie, pertanto anche se l' obbiettivo inziale non sono app mobile, software di editing o videogiochi vale la pena studiarlo.



